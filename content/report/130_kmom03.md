Kmom03
===============================

Redovisning för kmom03.

**Hur känns det att vara styrd till ett vertikalt grid, hämmande eller stödjande?**<br>
Jag tycker det vertikala gridet känns som en naturlig och viktig del i designmomentet.
Att få en strukturerad uppbyggnad ger en tydlig överblick och gör det förhoppningsvis
lättare att hitta det man söker.

**Hur känns det att jobba med ett typografiskt horisontellt/baseline grid, ser du någon poäng med det?**<br>
Poängen är att det blir mer lättläst. Det finns en definierad stil för webplatsen och strukturen blir tydlig.
Tycker däremot att övningen med pixelpillandet för att korrigera för bordern blir lite krystad.

**Berätta om hur du valde typsnitt till din webbplats.**<br>
Testade lite olika och landade i Helvetica Neue för headings och Calibri till body.
Känns som om de är lättlästa och kompletterar varandra väl.

**Har du jobbat med liknande layouttekniker sedan tidigare?**<br>
Nej, aldrig. Helt nytt och kursmomentet var oerhört förvirrande. Jag skulle helst sett att
vi inte behövde lägga så mycket tid på att komplettera anax med moduler, Makefiler och annat.
Hade varit bättre om vi haft mer tid och fokus på vertikal och horisontell design
som var syftet med momentet. Skulle också sett mer förklaring till hur man skapar
och designar en sida med views och block.

**Du börjar se hur man kan jobba med LESS, kommentarer på det?**<br>
Mja, med min erfarenhet och med tanke på hur mycket tid detta moment tagit har jag svårt att se fördelarna.
Visst - det går att skapa mixins men LESS-filerna innehåller ju mest css ändå.
Hur mycket längre tid skulle det tagit att skapa detta direkt i CSS? Som jag förstår det
går det väl att modularisera även CSS-filer och importera till en central fil.

**Hur uppfattade du nivån på detta kmom? Svårt, lagom, många nya begrepp?**<br>
Jag har ingen erfarenhet av ramverk eller markdown tidigare så jag tycker att detta
var ett väldigt svårt moment. Det tog alldeles för lång tid med att få anax-flat
att fungera samtidigt som det inte finns någon överblick över verktyget. Saknar
också vettig dokumentation som beskriver hur man jobbar med Anax-Flat. Griddelen
var intressant och bra med steg för steg anvisninigar. Typodelen var också intressant.
Däremot blir det lite motsägelsefullt när uppgiften menar att vi skall justera för
en border på 1px samtidigt som vi inte kan räkna med att få det perfekt. Har svårt att se
att en pixel här eller där har avgörande betydelse för kvaliteten på en webplats.
Som ren övning och för förståelse kan jag se att det är bra att arbeta med det horisontella men om
man nu bestämmer sig för att använda ett ramverk - hur mycket behöver man konfigurera
innan det blir användbart? För båda delarna tycker jag att även kursledningen verkat
ha svårt att förklara hur saker fungerar och hänger ihop. För mycket "Vi testar och ser vad som händer".
20 timmar för kursmomentet räcker inte på långa vägar (för mig i alla fall).
