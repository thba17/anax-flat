Kmom04
===============================

**Hur känner du inför färger och webbplatser? Föredrar du något särskilt ljust, mörkt, färgglatt?**<br>
En god design av en webbplats är oerhört viktigt för att få en besökare att stanna kvar.
Rätt kombination av färger, bilder och typsnitt kan ge ett bra lyft till en webbplats.
Däremot skall färger användas med måtta för att ge ett seriöst intryck. Personligen trivs
jag bäst på ljusa webbplatser med ett schema i monokroma eller komplementära färger.
De blir oftast lättlästa och mindre beslastande för ögonen. Ett triadiskt schema anser
jag personligen riskerar att bli för spretigt.

**Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan?**<br>
Färgval och typsnitt påverkar definitivt. Detta hör också ihop med websidans syfte,
målgrupp och vilket budskap man vill lyfta fram. Man bör nog ha detta klart för sig
innan man börjar denna del av designen. Generaliserande kan man nog säga att en
färgglad sida passar mindre barn men kan ge ett oseriöst intryck inom B2B. En
e-handlesplats har stort behov av rätt design. Är denna dåligt designad och ger
ett oseriöst intryck vill man inte handla där.

**Hur känns din LESS-struktur så här långt?**<br>
Sakta men säkert börjar jag få lite mer kläm på hur detta fungerar. Känner dock
att jag lätt glider över till att använda rena CSS-konstruktioner. Att använda
"@-variabler" är smart. Har fortfarande inte fått kläm på varför LESS är så mycket
bättre än CSS. Fler rena LESS-övningar kunde varit bra (som PHP delen i htmlphp).
Den största behållningen är känslan för hur man kan modularisera style-filerna och
få olika beteenden beroende på hur man inluderar dessa.

**Hur valde du att göra med ditt eget default tema?**<br>
Jag valde en ljus style med mörkare fält (navbar/footer) som avgränsar innehållet
på sidan. Det är samma tema som tidigare kmom (style) och jag känner att det är ljust
och lättläst utan förmycket störande element. Jag skulle också kunna tänka mig att
använda "color"-temat som default.

**Var det något särskilt som du uppfattade som utmanande i detta kmom?**<br>
Färger och design är något jag velet lära mig mer om. Därför hade jag stora förhoppningar
på detta och föregående moment. Tycker att jag plockat upp en hel del matnyttigt.
Nu behövs mest tid och en hel del experimenterande för att få bättre kläm på detta.
Kommer nog att mer aktivt titta på hur andra webbplatser är uppbyggda och dra lärdom
därifrån. Analysdelen tog lite tid innan jag insåg att det finns verktyg som kan
analysera en webbplats. Hade velat titta på Andreas videoserie om LESS men övningarna
har tagit all tid och jag ligger redan efter en bra bit. Detta gäller även de artiklar
som bifogades övningen vilka jag mest hunnit skumma igenom lite snabbt.
